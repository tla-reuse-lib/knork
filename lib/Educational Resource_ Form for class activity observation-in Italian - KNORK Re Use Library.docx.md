<img src="img035/media/image01.png" width="601" height="62" />

*Promoting Knowledge Practices in Education (KNORK) http://knork.info*

*The Re-use Library*

**Educational resource: Scheda di osservazione dell’attività in aula \[A form for class activity observation / in Italian\]**

**Autore/i:** Nadia Sansone & Donatella Cesareni

**Affiliazione/i:** Università La Sapienza di Roma \[University of Rome Sapienza, Italy\]

**Data di pubblicazione:** 22/03/2016

**Descrizione della risorsa**

Il terzo principio dell’approccio trialogico sostiene l’enfasi sullo sviluppo e la creatività tramite la trasformazione della conoscenza e la riflessione. Per facilitare questo processo, si possono assegnare ruoli specifici (tutor sociale, scettico, sintetizzatore e osservatore dell’attività in aula) da turnare modulo dopo modulo.

Proprio per garantire la riflessione da parte di ogni singolo gruppo sulla propria partecipazione, nei corsi condotti, si è pensato di assegnare, a rotazione, ad uno studente il compito di osservatore nelle attività in aula. Nello specifico, lo studente di turno osserva interazioni, collaborazione, uso degli strumenti e raggiungimento di obiettivi comuni. A tal fine, utilizza una griglia di osservazione (Fig.1) in cui sono contenuti diversi input.

Molta importanza viene data alle interazioni, sulle quali l’osservatore deve operare una analisi volta a individuarne le caratteristiche (ad esempio numerose, conflittuali ecc), e agli aspetti su cui il gruppo si concentra.

Dal momento che l’attività in aula di costruzione dell’artefatto o del progetto è caratterizzata da un processo dinamico, si è scelto di indicare intervalli temporali specifici da analizzare, in modo da cogliere eventuali evoluzioni sia nelle interazioni che, per forza di cose, negli aspetti del lavoro su cui il gruppo si concentra.

In conclusione, l’osservatore deve indicare gli aspetti migliori dell’attività e quelli meno positivi e valutare se lo scopo dell’attività fosse stato raggiunto o meno. In caso di risposta negativa, il dover scrivere sulla griglia la motivazione del mancato raggiungimento dell’obiettivo permette all’osservatore e al gruppo di riflettere sulle proprie strategie di divisione del lavoro e di collaborazione, in modo da apportare modifiche nelle stesse e migliorare l’efficienza del lavoro di gruppo.

| **Osservatore** **(*GRUPPO )***                                                                                                                    
                                                                                                                                                     
 **Data** **Durata dell'osservazione**:                                                                                                              
                                                                                                                                                     
 **Composizione gruppo**                                                                                                                             
                                                                                                                                                     
 **Scopi dell'attività di gruppo**                                                                                                                   
                                                                                                                                                     
 **Quali strumenti utilizza il gruppo?** (Cancelleria, supporti tecnologici, etc.)                                                                   
                                                                                                                                                     
 **Per ogni strumento scrivi per quale azione è utilizzato** (es. telefono cellulare per ricercate informazioni su internet, carta e matita per...)  
                                                                                                                                                     
 **Avete definito una divisione del lavoro?** Sì                                                                                                     
                                                                                                                                                     
 **Se sì in che modo?**                                                                                                                              
                                                                                                                                                     
 **Come sono le interazioni all'interno del gruppo?** (es. numerose/scarse – collaborative/conflittuali- accentrate/distribuite- altro)              
                                                                                                                                                     
 **Nei primi 20 minuti **                                                                                                                            
                                                                                                                                                     
 **Dai 20 ai 40 minuti **                                                                                                                            
                                                                                                                                                     
 **Dai 40 a 1 ora **                                                                                                                                 
                                                                                                                                                     
 **Da 1 ora a 1 ora e 20 **                                                                                                                          
                                                                                                                                                     
 **Da 1 ora e 20 a 1 ora e 40 **                                                                                                                     
                                                                                                                                                     
 Riporta qualche esempio secondo te significativo, anche usando le parole che sono state dette                                                       
                                                                                                                                                     
 **Su quali aspetti è concentrata l’attenzione del gruppo?** (es. aspetti tecnici, contenuti, altro …)                                               
                                                                                                                                                     
 **Nei primi 20 minuti **                                                                                                                            
                                                                                                                                                     
 **Dai 20 ai 40 minuti **                                                                                                                            
                                                                                                                                                     
 **Dai 40 a 1 ora **                                                                                                                                 
                                                                                                                                                     
 **Da 1 ora a 1 ora e 20 **                                                                                                                          
                                                                                                                                                     
 **Da 1 ora e 20 a 1 ora e 40 **                                                                                                                     
                                                                                                                                                     
 Riporta qualche esempio secondo te significativo, anche usando le parole che sono state dette                                                       
                                                                                                                                                     
 **Vi sono interazioni fra studenti e docente/tutor? **                                                                                              
                                                                                                                                                     
 **Se sì, per quale scopo? **                                                                                                                        
                                                                                                                                                     
 **Che cosa è andato meglio nell’attività secondo te? **                                                                                             
                                                                                                                                                     
 **Che cosa non ha funzionato secondo te? **                                                                                                         
                                                                                                                                                     
 **Lo scopo dell’attività è stato raggiunto? **                                                                                                      
                                                                                                                                                     
 **Se no, come mai secondo te?**                                                                                                                     |
|----------------------------------------------------------------------------------------------------------------------------------------------------|

Fig. 1

**Il contesto**

La griglia è stata costruita nell’ambito di un corso universitario di Pedagogia, ma può essere utilizzata in qualsiasi livello formativo a ambito disciplinare, laddove si voglia permettere una riflessione sulla propria partecipazione e sulle proprie strategie di lavoro da parte di gruppi impegnati in lavori collaborativi.

Nel nostro caso l’obiettivo comune era la produzione collaborativa di un artefatto, diverso per ciascuno dei tre periodi di attività:

-   mappa concettuale sulla figura del “bravo insegnante”

-   presentazione power point con la bozza di progetto

-   progetto su Documento di Google Drive

La griglia di osservazione è stata consegnata in ciascuno dei tre periodi del corso allo studente incaricato di svolgere il ruolo di osservatore prima dell’inizio dell’attività in aula, per dare la possibilità di familiarizzare con lo strumento.

Al termine dell’attività, dopo una rilettura della griglia compilata, questa è stata consegnata ai tutor dei gruppi.

Si consiglia di:

-   far ruotare lo studente-osservatore di modo che sia ogni volta un componente diverso del gruppo a compilare la scheda, sia per permettere a più studenti di cimentarsi con un’attività che promuove lo sviluppo di competenze critiche, sia per offrire al gruppo punti di vista differenti

-   modellizzare la compilazione della scheda attraverso l’affiancamento di un tutor o del docente durante le prime compilazioni

-   far raccogliere in un apposito repository di gruppo (fisico o virtuale) le griglie compilate e favorire una rilettura e discussione attorno alle stesse, evidenziando i cambiamenti da periodo a periodo e tra gruppo e gruppo.


