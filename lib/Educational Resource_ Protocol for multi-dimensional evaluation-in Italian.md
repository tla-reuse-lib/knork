<img src="md\img046/media/image01.png" width="624" height="65" />

*Promoting Knowledge Practices in Education (KNORK) http://knork.info*

*The Re-use Library*

<span id="h.gjdgxs" class="anchor"></span>

**Educational resource: Un protocollo per valutare le attività individuali e di gruppo \[A protocol to assess individual and group activity / in Italian\]**

**Autori**: Nadia Sansone, M. Beatrice Ligorio

**Affiliazione**: Università La Sapienza di Roma \[University of Rome Sapienza, Italy\]

**Data di pubblicazione**: 14/03/2016

**Descrizione della risorsa**

I modelli socio-costruttivisti dell’apprendimento implicano una complessa organizzazione didattica, strutturata attorno ad attività individuali e di gruppo e finalizzata alla costruzione di conoscenza e di molteplici artefatti concreti. Questa complessità richiede di superare la classica modalità di valutazione in direzione di una capace di considerare attività, interazioni, prodotti e processi. Inoltre, la valutazione - al pari dell’intera impostazione didattica - dovrebbe incoraggiare la responsabilità e il ruolo attivo degli studenti, diventando parte integrante del processo di apprendimento, e spostandosi da una valutazione dell’apprendimento ad una valutazione per l’apprendimento. A tal fine abbiamo sviluppato un protocollo finalizzato ad una valutazione multi-dimensionale. Il protocollo è il risultato di più di 10 anni di test. A conclusione di ogni corso, i feedback dagli studenti, insegnanti e tutor, sono stati raccolti e utilizzati per migliorare il protocollo per gli anni seguenti.

Il protocollo consiste in una griglia in cui tener traccia di tutte le attività individuali e di gruppo. Nella tabella seguente, esemplifichiamo alcune delle possibili attività e processi da valutare. Naturalmente il contenuto specifico dipenderà dalla progettazione didattica.

| ***MODULO 1*** |
|----------------|
| **GRUPPO 1**   |
|                |
| **Valutatore** |
| Studente 1     |
| Studente 2     |
| Studente …     |
| Studente N     |

Come si vede, nella griglia si identificano gruppo ed eventuale modulo - se il corso è stato diviso in più moduli -, processi/artefatti individuali e collaborativi da valutare, il responsabile della valutazione. Alcune attività, infatti, possono essere valutate dall’insegnante; altre da eventuali e-Tutor online; altre ancora, da entrambi. Per esempio, se consideriamo una mappa concettuale, l’insegnante potrebbe valutare il risultato finale come prodotto di gruppo, assegnando lo stesso punteggio ad ogni membro del gruppo; gli e-Tutor, invece, valutano il contributo che ciascuno studente offre alla loro costruzione, partecipando alle attività online.

Non appena un’attività è completata, il valutatore assegna il punteggio, utilizzando un’apposita scala. Per esempio, nel valutare la “Discussione di ricerca”, i punteggi potrebbero essere assegnati secondo queste categorie: 1=partecipazione assente; 2=pochi interventi, non focalizzati o utili; 3=interventi poco focalizzati/costruttivi; 4= interventi abbastanza focalizzati/costruttivi; 5=interventi molto focalizzati/utile, attitudine proattiva e collaborativa

**Il contesto**

Sebbene il protocollo di valutazione qui descritto è stato sviluppato come parte del modello PCC (Ligorio & Sansone, 2016), crediamo possa essere utilizzato flessibilmente in corsi simili o più semplici. Infatti, basterà adattare la griglia al numero di gruppi, moduli, valutatori e al tipo e numero di attività, individuando preventivamente per ciascuna una scala opportuna per la valutazione.

Ne suggeriamo l’utilizzo in quanto rappresenta uno strumento utile ad individuare non solo il livello individuale dell’apprendimento, ma anche la costruzione di conoscenza collaborativa. Alla fine di ogni modulo, la griglia di valutazione viene condivisa con gli studenti, insieme alla descrizione delle scale dei punteggi; gli studenti vanno invitati a leggere e commentarla utilizzando uno spazio dedicato, in aula o online. Come possiamo vedere dalla tabella, ogni attività svolta dagli studenti viene valutata: in questo modo, gli studenti ricevono un feedback puntuale e si sostiene anche la loro capacità di autovalutazione. Come Segers, Dierick e Dochy (2001) hanno suggerito, infatti, la valutazione è importante non solo alla fine del processo di apprendimento, ma anche durante, al fine di essere una valutazione formativa.

Inoltre, suggeriamo di attribuire una doppia valutazione a processi e artefatti collaborativi - una individuale rispetto alla partecipazione, una di gruppo rispetto al prodotto -; in questo modo, gli studenti hanno la possibilità di comparare la propria performance con quelle dei loro compagni di gruppo, così da capire meglio il contributo che stanno dando alla costruzione della conoscenza collaborativa. La griglia, inoltre, aiuta gli studenti a riflettere sulla distanza tra la loro auto-valutazione e quella dell’insegnante e e-tutor.

Infine, osservando la propria valutazione alla fine di ogni modulo, gli studenti possono prendere nota delle proprie aree di sviluppo e conseguentemente “aggiustare” le strategie di apprendimento. Allo stesso tempo, possono riconoscere il proprio progresso e i progressi del loro gruppo.

Alla fine del corso, la griglia fornisce all’insegnante abbondanti informazioni utili per la valutazione finale.

Ligorio, M.B., & Sansone, N. (2016). Manuale di didattica blended: il modello della “Partecipazione Collaborativa e Costruttiva” (PCC). Milano: FrancoAngeli
