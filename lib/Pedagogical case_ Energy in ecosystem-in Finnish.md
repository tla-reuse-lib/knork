<img src="md\img064/media/image01.png" width="624" height="65" />

*Promoting Knowledge Practices in Education (KNORK) http://knork.info*

*The Re-use Library *

**Pedagoginen esimerkkitapaus: Energia ekosysteemissä (biologia, kemia ja fysiikka, lukio) \[Energy in Ecosystem / in Finnish\]**

**Kirjoittajat**: Sakari Kannisto, Anni Kukko, Tapani Savolainen (1) & Minna Lakkala (2)

**Taustaorganisaatiot**: Helsingin medialukio \[Helsinki Media Arts Upper Secondary School\] (1), Helsingin yliopisto \[University of Helsinki\] (2)

**Julkaisupäivä**: 12.4.2016

**Koulutuksen tai opetuksen ongelma**

Kehittämistarve: Fysiikan, kemian ja biologian ensimmäisten kurssien oppisisältö on täynnä pirstaleista tietoa, eikä kokonaiskuvaa tietystä aiheesta saa. Energiaa käsitellään jokaisella kurssilla, mutta eri näkökulmista.

**Ratkaisu**

Päätimme yhdistää muutamat oppituntimme tutkiaksemme aihetta (energia) yhdessä kaikkien oppiaineiden kursseilla eri näkökulmista. Projekti on toteutettu keväällä 2014 ja 2015.

Opiskelijat (n. 70) tarkastelivat energiaa pakollisilla kursseilla (FY 1, BI 1 ja KE 1). Yhteinen projekti oli n. 1/3 kurssien sisällöstä, ja hanke kesti koko jakson ajan, 7 viikkoa. Opiskelu käynnistettiin yhteisellä ideoinnilla koulun pihalla, makkaranpaiston lomassa. Opiskelijat jaettiin 1. tapaamisessa yhteisen ideoinnin pohjalta sovittua osa-aluetta käsitteleviin ryhmiin, joiden tehtävänä oli selvitellä tutkimuksen omaisesti omaa aihettaan. Opiskelijat työskentelivät oman kurssinsa ryhmissä eli kurssien välistä sekoittumista ei ollut. Jakson aikana aurinkoenergian asiantuntija alan yrityksestä kävi pitämässä opiskelijoille luennon.

Käytössä oli avoimet pilvipalvelut: Alkuideat ääni- ja videotallenteina, kokoaminen luokassa Padletilla, aineiston työstäminen Google-asiakirjoina ryhmittäin, lopullinen materiaali koottiin Prezi-esitykseksi. Ryhmien kuvaukset koottiin digitaaliseksi kokonaisuudeksi myöhempää käyttöä varten, mutta tämä työ jäi vähän kesken.

**Kokemukset**

**Yhteenvetoa tutkimustuloksista opetuksen kannalta**

> **+** Uusien käytäntöjen vieminen onnistui pakollisille kursseille ja suurelle opiskelijaryhmälle.
>
> **+−** Opettajien yhteistyö oli toimivaa, mutta prosessin toteutusta ja käytäntöjä ei riittävästi suunniteltu yhdessä, joten joka kurssilla oli vähän erilaiset työtavat.
>
> **−** Materiaalin kokoamista yhteiseksi tuotokseksi ei ehditty tehdä lopussa kunnolla.
>
> **+** Kaikki opettajat aikovat soveltaa uusia työtapoja myös muilla kursseilla.

**Ilmiöopiskelu opiskelijoiden palautteiden perusteella**

Myönteistä

> **+** Oppiminen (39): näistä 9 koski kurssisisältöä (“*Opin mistä saamme energiaa*”) ja 9 opiskelujen erilaisia käytäntöjä verrattuna muihin kursseihin (“*Saimme tehdä jotain erilaista kurssilla*”)
>
> **+** Ryhmätyö ja yhteistyö (14)
>
> **+** Projektityö (14): “*tulokset, useat vaiheet olivat hyödyllisiä*”, “*Hyvät työn tulokset olivat yllätys*”; “*sai keskittyä yhteen asiaan eikä tarvinnut hakea tietoa monista asioista*”
>
> **+** Muuta (4): esim. “*Olen voinut osallistua opetuksen kehittämiseen*”

Haasteellista tai vaikeaa

> **−** Tiedonhaku (15): “*Oli vaikeata löytää tietoa*”
>
> **−** Vaikea aihe (9): “*Käsitteet tai tiedon yksityiskohtien yhteys oli vaikeita*”
>
> **−** Projektityön prosessi (9): “*Meidän piti alkaa melkein tyhjästä. Ja se oli haastavaa. Pohjaa ei ollut luotu meille*”, “*Oman sisällön tuottaminen*”
>
> **−** Käytännön organisointi (miten opettajat olivat organisoineet työn) (6)
>
> **−** Epätasainen työnjako ryhmän sisällä (6)
>
> **−** Projektin teknologia (3): esim. työskentely Prezillä samaan aikaan kuin muut.

**Materiaalit ja linkit**

Kurssilla koottu Prezi-esitys opiskelijoiden tuotoksista keväällä 2014: [*https://prezi.com/vbyqsvhk9adz/energiaa-ekosysteemissa/?utm\_campaign=share&utm\_medium=copy*](https://prezi.com/vbyqsvhk9adz/energiaa-ekosysteemissa/?utm_campaign=share&utm_medium=copy)

**Trialogisten suunnitteluperiaatteiden toteutuminen**

| *Suunnitteluperiaate*                                                                 | *Toteutuminen esimerkkitapauksessa*                                                                                                                                                                                                                                                                                                                                                                                                                         |
|---------------------------------------------------------------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 1. Toiminnan organisoiminen yhteisesti kehitettävien kohteiden ympärille              | 3-4 hengen opiskelijaryhmät kirjoittavat Google-asiakirjaan tietoa energian eri aihealueista. Aiheet jaetaan ryhmille 1. oppitunnin pohjalta. Opiskelijat lukevat ja arvioivat toistensa tuotoksia projektin puolessa välissä. Sen pohjalta määritellään uudet tavoitteet. Ryhmien tiivistetyt tekstituotokset yhdistetään laajemmaksi kokonaisuudeksi Prezi- tms. esitykseksi.                                                                             |
| 2.Henkilökohtaisen ja sosiaalisen tason yhteyden ja toimijuuden tukeminen             | Ryhmäyttäminen: ensimmäisellä tunnilla opiskelijat kootaan yhteen esim. koulun pihalle, jossa makkaranpaiston yhteydessä pohditaan luonnon energialähteitä ja energian muuttumista muodosta toiseen.                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                      
                                                                                         Opiskelijat miettivät brainstorming-tyyppisesti aiheeseen liittyviä asioita / kysymyksiä ja tallentavat ne ääni- tai videotiedostona. Tämän jälkeen kirjoitetaan syntyneet ideat lapuille, jotka kiinnitetään yhteiselle seinälle tai ideat kootaan digitaalisina yhteiselle Padlet-seinälle. Asiat ryhmitellään aihepiireittäin yhteisesti keskustelemalla. Opiskelijat jaetaan tiettyä osa-aluetta käsitteleviin ryhmiin, jotka tutkivat asiaa tarkemmin.  |
| 3. Pitkäjänteisen tiedonluomisen ja -kehittelyn prosessien edistäminen                | 3-4 hengen ryhmät suunnittelevat omaa työskentelyään yhteisellä Padlet-seinällä tms. He miettivät, mitkä asiat tutkittavaan aiheeseen liittyvät ja kuka kirjoittaa mistäkin ja kommentoivat toistensa ideoita…                                                                                                                                                                                                                                              
                                                                                                                                                                                                                                                                                                                                                                                                                                                                                                                                                      
                                                                                         Ryhmät kirjoittavat omaa osiotaan yhteiseen Google-asiakirjaan, joten kaikki opiskelijat näkevät, mitä muut tekevät. Opettaja ohjaa ryhmien kirjoitustyötä sekä sähköisesti että tuntityöskentelynä. Ryhmät kommentoivat toisen ryhmän tekstiä projektin puolivälissä. Kommentteja pyydetään myös asiantuntijalta (esim. Ilmatieteen laitoksen professorilta).                                                                                               |
| 4. Asioiden kehittäminen eri tiedon muotojen vuorovaikutusta ja reflektiota tukemalla | Opiskelijaryhmät kommentoivat jonkin toisen ryhmän työtä projektin puolessa välissä ja parantelevat omaa tuotostaan saamansa palautteen perusteella. Ne eri kurssien ryhmät, joilla on sama aihe, kokoavat lopuksi yhteisen esityksen. Kaikkien ryhmien tuotokset kootaan yleiseksi materiaaliksi (Prezi-esitys, Google-sivusto, ePortfolio, Blogi tms.).                                                                                                   
                                                                                                                                                                                                                                                                                                                                                                                                                                                                                                                                                      
                                                                                         Tulevien kurssien opiskelijat tulevat käyttämään tätä materiaalia lähdemateriaalinaan.                                                                                                                                                                                                                                                                                                                                                                       |
| 5. Tietokäytäntöjen “ristipölytys” eri kontekstien ja yhteisöjen välillä              | Asiantuntijan käyttö:                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                      
                                                                                         1.  Fortumin aurinkoenergiayksikön asiantuntija tulee pitämään luennon aurinkoenergian käytöstä Suomessa ja ulkomailla. Luento videoidaan ja tallennetaan webinaarina koulun sivustolle, jolloin se on käytettävissä tulevillakin kursseilla tai                                                                                                                                                                                                             
                                                                                                                                                                                                                                                                                                                                                                                                                                                                                                                                                      
                                                                                         2.  Ilmatieteen laitoksen professoria pyydetään kommentoimaan ryhmien tuotoksia sähköisesti.                                                                                                                                                                                                                                                                                                                                                                 |
| 6. Joustavat työvälineet tukemaan trialogista oppimista                               | Työskentelyvaihe: Padlet brainstormaukseen ja Google-asiakirja tekstin työstämiseen.                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                      
                                                                                         Lopputuotoksena Prezi-esitys tms., jossa asia esitetään käsitekartan muodossa. Tämä myös tallennetaan Fronteriin / e-portfolioon. Muutama opiskelija valitaan kirjoittamaan projektista juttu koulun verkkolehteen.                                                                                                                                                                                                                                          |


