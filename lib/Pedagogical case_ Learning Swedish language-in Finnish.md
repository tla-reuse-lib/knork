<img src="img071/media/image01.png" width="624" height="65" />

*Promoting Knowledge Practices in Education (KNORK) http://knork.info*

*The Re-use Library *

**Pedagoginen esimerkkitapaus: Ruotsin kielen opiskelua yhteisöllisesti (ruotsin kieli, lukio) \[Learning Swedish language by collaborative studies / in Finnish\]**

**Kirjoittajat**: Leena Hernigle (1), Kaisa Kokko (2) & Liisa Ilomäki (3)

> **Taustaorganisaatiot**: Olarin koulu ja lukio \[Olari lower and upper secondary school\] (1), Tapiolan lukio \[Tapiola upper secondary school\] (2), Helsingin yliopisto \[University of Helsinki\] (3)

**Julkaisupäivä**:

**Koulutuksen tai opetuksen ongelma**

Kurssin uudelleen suunnittelulla pyrittiin ratkaisemaan kolme ongelmaa: :

1.  Kurssin sisältö (ympäristösanastoa ruotsin kielellä) on lukiolaisille haastava oppia.

2.  Opetuksessa pitäisi nykyistä enemmän integroida oppiaineita ja siihen rohkaistaan.

3.  On tärkeää opettaa opiskelijoille myös työelämätaitoja, kuten yhteisöllistä työskentelyä ja tiedon käyttöä.

**Ratkaisu**

Lukion ruotsin kurssi (BB05) aloitettiin ympäristöasioita käsittelevällä teemalla käyttäen kieltä välineenä. Kurssilla sovellettiin tutkivaa oppimista niin, että opiskelijat perehtyvät yhteisöllisen oppimisen avulla haastavaan sanastoon. Tehtävänä oli tehdä 2-4 opiskelijan ryhmissä ohjatusti ja aikataulutetusti empiirinen tutkimus ruotsin kielellä jostakin ympäristöön liittyvästä aiheesta. Kestävä kehitys oli opetussuunnitelmassa määritelty kurssin teema. Kurssi oli yhden jakson eli kuuden viikon mittainen.

**Kokemukset**

*Opiskelijoiden kokemukset*: Oman tutkimuksen tekeminen loi autenttisen tilanteen kielen käyttämiselle ja oli mielekäs tapa oppia sanastoa ja teemaan liittyviä asiasisältöjä. Opiskelijat oppivat myös tutkimuksen tekemisen ja yhteisöllisen työskentelyn taitoja. Projektin lopuksi opiskelijat esittelivät tutkimuksensa muille ja kokivat, että he olivat oman aiheensa asiantuntijoita. Ryhmät olivat hyvin kiinnostuneita siitä, mitä muut ryhmät olivat tehneet.

*Opettajien kokemukset*: Kaksi ruotsin opettajaa suunnitteli kurssin yhdessä ja he ovat toteuttaneet projektin kursseillaan yhteensä neljä kertaa. Kumpikin opettaja on sitä mieltä, että työskentelyprosessi on erittäin tarkoituksenmukainen. Opiskelijat ovat oppineet yhteisöllistä työskentelyä, tutkimuksen tekemistä ja uutta sanastoa projektityötä tekemällä. Jatkossa kielen oppimista pitäisi vielä tehostaa. Opiskelijat kokivat omistajuutta tekemäänsä työhön ja olivat innostuneita esityksistään.

**Trialogisten suunnitteluperiaatteiden toteutuminen**

| *Suunnitteluperiaate*                                                                 | *Toteutuminen esimerkkitapauksessa*                                                                                                                                                                                                                                                                                                                                                                                                             |
|---------------------------------------------------------------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 1. Toiminnan organisoiminen yhteisesti kehitettävien kohteiden ympärille              | Opiskelijat tekivät ryhmissä oman tutkimuksen; tuotokset jaettiin avoimesti kaikille. Yhteinen sisältö kaikille opiskelijoille oli ympäristöasioihin liittyvä sanasto.                                                                                                                                                                                                                                                                          |
| 2.Henkilökohtaisen ja sosiaalisen tason yhteyden ja toimijuuden tukeminen             | Opiskelijat työskentelivät ryhmissä. Yksilöllistä toimijuutta ei varsinaisesti korostettu. Yhteisöllisen toimijuus syntyi vahvasta sitoutumisesta tutkimusprojektiin. Kussakin ryhmässä vetäjä vaihtui viikoittain, mikä edesauttoi kunkin osanottajan sitoutumista yhteiseen työskentelyyn.                                                                                                                                                    |
| 3. Asioiden kehittäminen eri tiedon muotojen vuorovaikutusta ja reflektiota tukemalla | Ryhmien tutkimusprosessiin liittyi erilaisia osatehtäviä (keskittyen sisältöä käsittelevään sanastoon), jotka tukivat myös tutkimuksen tekemistä. Opiskelijat tekivät esimerkiksi muille ryhmille Kahoot-testin sanastosta, arvioivat toistensa tutkimuksia ja saivat palautetta opettajilta ja muilta opiskelijoilta; myös itse tutkimusprosessi sisälsi vaiheita, joissa työtä arvioitiin.                                                    |
| 4. Pitkäjänteisen tiedonluomisen ja -kehittelyn prosessien edistäminen                | Työskentelyprosessi itsessään oli pitkäkestoinen ja kesti kuusi viikkoa (koko kurssin pituus). Kielitaidon kehittäminen perustuu aikaisempaan osaamiseen ja opittuja asioita voi hyödyntää myöhemmin opinnoissa.                                                                                                                                                                                                                                |
| 5. Tietokäytäntöjen “ristipölyty” eri kontekstien ja yhteisöjen välillä               | Työskentelyyn ei liittynyt yhteistyötä ulkopuolisten tahojen kanssa, mutta opiskelijat käyttivät autenttisia lähteitä tutkimuksissaan.                                                                                                                                                                                                                                                                                                          |
| 6. Joustavat työvälineet tukemaan trialogista oppimista                               | Useita yhteisöllisiä työkaluja oli käytössä. Kaikki työt jaettiin kaikkien opiskelijoiden kesken lukion verkko-oppimisympäristössä (Fronter), erilaisia sovelluksia käytettiin työn raportoinnissa ja ilmaisia avoimia pilvipalveluja (esim. Todaysmeet, Kahoot, Quizlet) käytettiin prosessin eri vaiheissa. Työkaluja käytettiin pääasiassa niin, että opiskelijat itse tuottivat niillä tehtäviä ja tuotoksia, vähemmän opettajajohtoisesti. |

**Yksityiskohtainen kuvaus pedagogisesta toteutuksesta**

**Taustatiedot**

Kouluaste: Lukio

Aihe: Kurssi “Kestävä kehitys”

Oppiaine: Ruotsin kieli

Kesto: 6 viikkoa

**Oppimistavoitteet**

Tavoitteena oli oppia ruotsin kieltä keskittyen ympäristöaiheiseen sanastoon (teemana Kestävä kehitys) sekä oppia tekemään projektityötä oikeaa elämää ja työelämää varten. Lisäksi opiskelijoiden piti koko projektin keston ajan sopia keskenään siitä, kuka oli vastuussa mistäkin ja miten tehtävät jaetaan ja raportoidaan, eli he saivat kokemusta todellisen yhteistyön tekemisestä.

**Kurssia edeltävät valmistelut**

Kurssin toteuttaneet opettajat opettavat ruotsin kieltä kahdessa eri lukiossa. He suunnittelivat prosessin yhteisesti kahdessa työpajassa ja osittain virtuaalisena yhteistyönä ennen kurssien alkua. Opettajat myös tapasivat ennen kurssin alkua ja laativat ohjelman selkä sopivat aikataulusta ja tehtävistä. Kurssi toteutettiin molemmissa lukioissa samassa jaksossa (jakso 5). Opettajat myös arvioivat prosessia jälkeenpäin.

**Digitaaliset työvälineet**

Kursseilla käytettiin verkko-oppimisympäristö Fronteria, joka mahdollistaa erityyppisten materiaalien jakamisen, kommentoinnin ja kaikkien dokumenttien kokoamisen yhteen paikkaan. Lisäksi opiskelijaryhmät käyttivät oman työnsä raportointiin kuhunkin työhön parhaiten sopivia välineitä (esim. Word, Excel, PowerPoint). Olarin lukiossa opiskelijat käyttivät iPad-tablettitietokoneita (esim. sovelluksia Pages, Numbers) ja toteuttivat kyselyjä käyttämällä esim. Facebookia yhteydenottoihin. Tapiolan lukiossa opiskelijat käyttivät Windows RT -tablettitietokoneita sekä monenlaisia sovelluksia ja alustoja graafisten kuvausten tekemiseen ja keskinäiseen ideointiin.

Lisäksi monenlaisia pieniä pilvipalveluja käytettiin vaihtelevasti erilaisissa tehtävissä (Quizlet ja Kahoot sanaston testaamiseen, Padlet ja Todaysmeet työskentelyn arviointiin).

**Aikataulu ja työvälineet**

Opiskelijoiden tutkimusprojekti toteutettiin yhtenä osana tavanomaista lukiokurssia. Kurssi on opiskelijoille viimeinen pakollinen ruotsin kurssi ja siksi kurssin sisältöön ja toteutukseen kohdistuu paljon vaatimuksia. Opiskelijat tekivät tutkimusprojektia kerran viikossa noin 30 minuuttia 6 viikon ajan (esim. Olarin lukiossa projektia tehtiin n. 40 minuuttia joka perjantai). Opiskelijat käyttivät tutkimukseen aikaa myös oppituntien ulkopuolella. Jokaisen työskentelysession jälkeen he raportoivat Fronteriin työn etenemisestä. Kaikki materiaalit, linkit, suunnitelmat, aikataulun yms. olivat saatavilla Fronterissa.

***Työskentelyprosessin päävaiheet***

1.  Alussa oli projektin esittely ja toteutuksen suunnittelua opiskelijaryhmissä. Opiskelijat ja opettajat yhdessä päättivät tutkimuksen aiheen, rajauksen, muodon ja alustavan aikataulun. Opettaja kommentoi suunnitelmia.

2.  Toisella viikolla lopulliset tutkimussuunnitelmat laitettiin Fronteriin. Ryhmät sopivat työskentelyn vetovastuista viikoille 3-6. Jokaisen ryhmän jäsenen vastuulla oli toimia ryhmänjohtajana ainakin yhden viikon riippuen ryhmän koosta. Toisen työskentelysession jälkeen opiskelijat kommentoivat ainakin yhtä jonkun toisen ryhmän työtä kotitehtävänä.

3.  Sanaston työstäminen aiheeseen liittyen: opiskelijat tekivät Quizlet- ja Kahoot-tehtäviä toisilleen (niitä käytettiin seuraavan tunnin alussa). Laadittiin aikataulu tutkimuksen empiirisen tutkimuksen toteutukseen, opettaja kommentoi (ruotsiksi).

4.  Jokainen ryhmä teki tutkimuksen (esim. haastattelukysymykset, kyselylomake, videon käsikirjoitus/kyselyyn). Aineiston keruu tehtiin muualla kuin koulussa (paitsi jos haastateltiin muita opiskelijoita tms.) ja se tapahtui pääasiassa ruotsin kielellä.

5.  Työskentelyä projektin parissa: aineiston keruuta, raportin kirjoittamista.

6.  Viimeistely ja esitykset. Lopulliset työt / esitykset, päätuotos on ruotsiksi kirjoitettu tutkimusraportti. Muiden ryhmien töiden kommentointi lyhyesti Fronterissa, Padletilla tai Todaysmeetillä.

***Opiskelijoiden arviointi ja suorituskriteerit***

Opettajat antoivat opiskelijoille seuraavan ohjeen tutkimusraporttia varten:

*Raportissa tulee olla seuraavat asiat*

-   *Tutkimuksen tavoite/lähtökohta*

-   *Metodin kuvaus (miten tehty + kysymykset/lomake etc)*

-   *Tutkimustulokset kirjattuna jollakin havainnollisella tavalla: lopputulos. Myös kiteytettynä yhteen virkeeseen, jota käytetään julkaisussa.*

-   *Tutkimuksen jälkeen tehty itsearviointi tutkimuksen onnistumisesta, ryhmän työskentelystä ja sen jäsenten osaalistumisesta ja työnjako ryhmässä*

Opettajat arvioivat seuraavia asioita: tutkimuksen tekemisen edistyminen kurssin aikana Fronterissa, lopullisen tutkimuksen raportti (sanaston sopivuus, kielen monipuolisuus ja laajuus, tutkimuksen sisältö, ryhmän toimivuus ja jäsenten osallistuminen prosessiin), suullinen esitys ruotsiksi (sujuvuus, sanasto, intonaatio, sanojen painotus).

**Kokemukset ja parannusehdotukset**

***(tähän on lisätty suomenkielisestä alkuperäisestä suunnitelmasta kohtia)***

***Mikä toimi hyvin?***

-   Yleisesti projektit onnistuivat hyvin. Sekä opettajat että opiskelijat pitivät siitä ja ymmärsivät sen hyödyllisyyden tulevien opintojen ja työelämän kannalta (kerran yksi opiskelija valitti, että tutkimusprojekti vei aikaa “tavanomaiselta” opiskelulta, jossa opiskellaan kaikki kirjan kappaleet).

-   Irtautuminen ”kaavamaisesta” tuntityöskentelystä kohti syvällisempää ja tietoa tuottavaa projektityöskentelyä tuntui todellakin edistysaskeleelta

-   Opiskelijat työskentelivät sitoutuneesti ja etenivät työskentelyssä ohjeistuksen mukaisesti. Opiskelijat kokivat tavoitteellisen ja pitkäkestoisen ryhmätyöskentelyn mielekkääksi ja hyvänä vaihteluna ”normaaliin” opiskeluun. He oppivat sanastoa, vähän kielioppia, tutkimuksen tekemisestä ja saivat tietoa tutkimastaan aiheesta. Joku mainitsi oppineensa Exelin käyttöä, toinen Word-taulukon tekemistä.

-   Oli tärkeää saada tehdä tutkimuksen runko yhdessä toisen opettajan kanssa. Se toi ehdottomasti lisäarvoa hankkeelle. Oli mahdollisuus katsoa toisen koulun tutkimuksia yhteisessä Fronter-huoneessa.

-   Tutkimuksemme oli selkeän rajattu eikä lähtenyt rönsyilemään. Seuraavalla kerralla voi halutessaan vaihtaa tutkimuksen ympäristöstä johonkin toiseen kurssin aihepiireistä (esim. tiedotusvälineet)

-   Opiskelijat olivat sitä mieltä, että saadut tutkimustulokset olivat kiinnostavia ja lisäsivät heidän ymmärrystään tutkituista asioista.

***Mikä ei toiminut kovin hyvin? Miten parantaisitte toteutettua ratkaisua?***

-   Muutama salamatkustaja eli joistakin ryhmistä raportoitiin, että joku ryhmän jäsen ei osallistunut sitoutuneesti työskentelyyn.

-   Ajanpuute oli ongelma. Ryhmien esityksille ja raportoinnille sekä erityisesti yhteiselle loppukeskustelulle ei ollut tarpeeksi aikaa. Lisäksi tulevissa toteutuksissa pitää laittaa enemmän painoa kielen oppimiselle sekä sanasto- ja kielioppitehtävien paremmalle integroinnille.

-   Opiskelijoiden tutkimustyö pitää rajata paremmin (jotta vältytään liian haastavilta tutkimusaiheilta). Lisäksi projektityöt pitäisi viimeistellä paremmin.

-   Teknisiä apuvälineitä ja alustoja pitää miettiä ja mahdollisesti uusia ottaa käyttöön. Nyt kaikki tapahtui Fronterissa (jaettu asiakirja); sanastoa yms. työstettiin Padletin, Kahootin ja Quisletin kautta. Jatkossa voisi olla jokin muukin alusta, ja opiskelijat voisivat jättää enemmän materiaalia alustalle työskentelyn kuluessa. Tekniset toimintaedellytyksemme eivät aina tunnu riittäviltä. On paljon tietoteknisiä puutteita (verkko, RT-laitteiden toimivuus/luotettavuus, opettajan kyky ohjata ei ole myöskään tässä kohdin riittävä)

-   Välillä oli vaikea luottaa siihen, että opiskelijoiden työskentely projektin parissa oli ”oikeanlaista”. Kontrolloimiseen tottuneen opettajan on opeteltava sietämään tietynlaista epävarmuutta ja epäjärjestystäkin!

-   Koulujen välistä vuorovaikutusta voisi jollakin tavalla lisätä (nyt oli ainoastaan pieni vertauskommentointi), jos projekti toteutetaan yhdessä. Tosin projektin voi toteuttaa hyvin kumpikin opettaja itsekseen omassa koulussa, vaikka se onkin suunniteltu yhdessä.

***Opiskelijoiden palaute***

***Ovatko nämä palautteet jossakin suomeksi, voisi ottaa tekstit sieltä suoraan?***

*“I liked the assignment. It made possible to use Swedish more freely, create own sentences and questions so challenging as one wanted. It was interesting and fun to ask other students and see their answers.”*

*“All worked in a fair way except of some absence (and due to that, not participating). We kept the timetable and everyone did the agreed parts well. We worked both in class and outside the school during our leisure time, and these both succeeded well.”*

*“I learned new vocabulary and also various grammar topics . While speaking, thinking and interviewing speaking Swedish became more fluent. When collaborating with the group I learned to know new people which was nice.”*

*“Project work was nice and there should be more of them in school. All kinds of surveys and other project in which you use opinions and manners of young people of same age are interesting and it is possible to learn of them. For instance, if, while doing a study, one notice that a young person in the same school reads several newspapers and journals and probably even in Swedish, one can her/him self also start reading more and learn something new and useful.”*

*“The collaboration worked really well and all did the tasks equally much, although all were not present in every lesson. In a group, it was easy to listen others and tell own opinions because all participants were taken into account. The assignment was done in time because we stayed also a few time after school to work and iterate the assignment. Project was useful because we learned in a fun way in the group and not only by reading in a book. Project was also versatile and interesting because we could choose an interesting topic together in the group.”*

*“I learned the difficulty of Swedish language.”*

*“Opin ruotsin kielen vaikeuden.”*

*“Yhteistyö toimi todella hyvin ja kaikki tekivät tasapuolisesti tehtäviä, vaikka kaikilla tunneilla kaikki ryhmän jäsenet eivät olleetkaan paikalla. Ryhmässä oli helppo kuunnella muita ja kertoa omia mielipiteitä, koska kaikki otettiin huomioon. Työ saatiin tehtyä ajallaan, sillä muutaman kerran jäätiin koulunkin jälkeen työstämään tehtävää. “*

*”Ryhmä toimi hyvin. Teimme Facebook-ryhmän, johon päivittelimme projektista. Hyvä tapa oppiaryhmätyöskentelyä ja hieman ruotsia. ”*

*“En ole tehnyt tällaista ennen, joten tämä oli tietysti kehittävää. Ruotsin puhuminen on aina hieman jännittävää, ja varsinkin tutkimusta esiteltäessä haluaisi kaiken sujuvan mallikkaasti kieliopin osalta. Sai haastaa itsensä!”*

*“Joskus tuntui, että projektin toteuttamiseen voisi varata tunnilla enemmän aikaa.” *

*”Muiden ryhmien tutkimustulokset olivat yllättäviä, niistä sain paljon uutta tietoa. Opin myös uusia ympäristöaiheisia sanoja.”*

*“Positiivista oli se, että en ole koskaan ennen tehnyt vastaavaa projektia, joten tuli ihan uusi näkökulma projektin tekemiseen. Tutustuin myös uusiin ihmisiin, mikä on aina mukavaa.”*

*”Tehtävä oli ajankohtainen, kiinnostava ja sopivan laajuinen. Se toi mukavasti vaihtelua kurssiin ja lisäsi sanastoa erityisesti kierrättämisen osalta. Projektin aloitus oli vähän hidastempoista, joten työ pakkautui liikaa loppu kurssiin. ”*

*”Projekti oli mielenkiintoinen lisä kurssiin ja sopi aiheeseen, toisaalta se vei aika paljon aikaa kurssin tunneista ja toi myös välillä lisästressiä muun koulutyön ohella.”*

*“Opin uutta sanastoa ympäristöön liittyen ja opin myös uutta asiaa tutkimuksista, kuten että aina ei välttämättä tarvitse tehdä sellaista tutkimusta josta saisia numerollisen tuloksen.”*

*“Positiivista oli ehdottomasti tiimissämme työskentely ja kielitaidon laajentaminen esim. sanasto. Negatiivista en juuri keksi, mutta ehkäpä juuri ajan puute.”*
