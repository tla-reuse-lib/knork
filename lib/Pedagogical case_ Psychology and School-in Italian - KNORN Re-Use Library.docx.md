<img src="img075/media/image01.png" width="601" height="62" />

*Promoting Knowledge Practices in Education (KNORK) http://knork.info*

*The Re-use Library*

**Caso Pedagogico: “Potenziare le competenze dello psicologo”, (Università; Psicologia e Scuola) \[Psychology and School / in Italian\]**

**Autore/i:** Anna Maria Ajello

**Affiliazione/i:** Università La Sapienza di Roma \[University of Rome Sapienza, Italy\]

**Data di pubblicazione:** 31/03/2016

**Il problema educativo**

Dopo aver definito i contenuti teorici del programma, la docente ha preso in carico gli aspetti motivazionali, impostando lezioni in termini di attività che rendessero gli studenti costruttori attivi del proprio percorso di apprendimento di strumenti e competenze utili alla professione di psicologi.

**La soluzione**

Per motivare gli studenti, si è deciso di sfruttare i principi del TLA per strutturare attività che permettessero loro di costruire competenze proprie degli psicologi che operano nel settore dell’educazione, quali la capacità di saper comunicare in plenaria argomenti di carattere psicologico, di intervistare docenti e di condurre focus group.

Ciascuna delle attività svolte e delle competenze collegate andava infine a confluire del portfolio personale dello studente, che poteva mostrare ciò che aveva appreso durante il corso e riflettere sul percorso di apprendimento realizzato.

**Esperienze chiave**

Il successo più importante legato al corso è stato il raggiungimento da parte degli studenti della consapevolezza dell’ampliamento delle proprie competenze, alimentato dalla loro riflessione personale sul percorso fatto (come emerge da alcune interviste finali e dai portfoli). Un’altra esperienza chiave è stata la possibilità di promuovere abilità specifiche relative al lavorare in gruppo, alla divisione del lavoro e alla collaborazione in vista del raggiungimento di un prodotto atteso.

**Materiali e Link**

-   Piattaforma educativa on-line: Moodle, [*https://moodle.org*](https://moodle.org)

-   Programma per la creazione del portfolio digitale: NVU, [*http://www.nvu.com/*](http://www.nvu.com/)

**Come sono stati implementati i principi di disegno dell’approccio trialogico**

| *Principi*                                                                                               | *Applicazione nel caso*                                                                                                                                                                                                                                                                                                                                                                                                                                                                                                                                                                                                          |
|----------------------------------------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| DP1: Organizzare attività attorno oggetti condivisi                                                      | Il corso si compone di diverse attività di gruppo e individuali proposte agli studenti, ciascuna delle quali preceduta da lezioni dialogate e seguite da analisi del prodotto realizzato in plenaria:                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            a) due presentazioni da parte di gruppi di studenti su argomenti teorici presentati nei libri di testo. La prima presentazione avviene nella parte iniziale del corso, mentre la seconda avviene dopo la prima, parallelamente alla costruzione dell’intervista ad un insegnante;                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            b) la costruzione prima on-line e poi discussa e condivisa in aula di una scaletta di intervista ad un insegnante, che verrà somministrata ad un docente da parte di ciascuno studente, il quale riceve la consegna di video-registrare l’intervista, da visionare e discutere in plenaria;                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            c) la costruzione prima in gruppo e poi discussa in aula di una traccia per un focus group;                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            e) la conduzione del focus group da parte di gruppi di 3 studenti, che hanno la consegna di filmare il focus per poi rivederlo e discuterlo in plenaria                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            f) la costruzione di un portfolio digitale e cartaceo che raccoglie tutte le attività svolte                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            Circa a metà del corso, ai ragazzi viene proposta una prova di -verifica sulle conoscenze apprese rispetto ai contenuti teorici del corso. Alla correzione del compito segue un’attività di recupero da parte di coloro che non hanno. risposto bene agli item.(risposte estese agli item con risposte errate)                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            Tutte le attività proposte portano alla costruzione di un artefatto finale, il portfolio, capace di rendere visibile il bagaglio di competenze teorico-pratiche apprese durante il corso.                                                                                                                                                                                                                                                                                                                                                                                                                                         |
| DP2: Supportare l’integrazione dell’agentività e del lavoro personale e collettivo                       | Le attività includono diversi modi di integrare l’agentività personale e di gruppo:                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            -   <span id="h.gjdgxs" class="anchor"></span>presentazioni; gli studenti studiano individualmente i capitoli da presentare e successivamente integrano le proprie conoscenze con quelle degli altri componenti del proprio gruppo. Inoltre, in gruppo si costruisce la presentazione, la si proietta e discute in plenaria. In questa occasione, si ‘verificano’ le conoscenze acquisite grazie ai feedback della docente e si affinano le proprie capacità espositive e comunicative grazie ai commenti di quest’ultima e della classe;                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            -   costruzione dell’intervista; tutta l’aula è chiamata a un brainstorming generale, poi circoscritto al piccolo gruppo, che continua la discussione anche on-line. La scaletta preparata in collaborazione diventa la base del lavoro individuale di somministrazione della stessa a un docente reale;                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            -   costruzione della scaletta del focus group; ciascun gruppo sceglie un tema sul quale impostare domande. La scaletta viene poi revisionata dalla docente e successivamente le domande rivolte a gruppetti di persone che gli studenti individuano autonomamente. In questo caso, i gruppi originari vengono suddivisi in gruppetti di tre persone, ciascuna delle quali ha un ruolo preciso: conduttore del focus, responsabile della registrazione video, osservatore. Quest’ultimo studente segue l’andamento dell’intervista ed interviene laddove siano necessari approfondimenti o aggiustamenti sfuggiti al conduttore.  
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            Infine, in fase di stesura del portfolio personale, ciascuno studente raccoglie i prodotti finali e la prova di verifica, collegandoli tra loro con le proprie riflessioni personali sul percorso fatto e sul corso.                                                                                                                                                                                                                                                                                                                                                                                                              |
| DP3: Enfatizzare lo sviluppo e la creatività tramite la trasformazione della conoscenza e la riflessione | La costruzione degli strumenti di intervista e delle presentazioni implicano l’appropriazione di elementi teorici presentati durante il corso e l’analisi delle proposte dei propri compagni e dei feedback della docente per giungere ad un prodotto ben costruito.                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            Inoltre, un ampio spazio viene dato, al termine di ogni presentazione di prodotti in plenaria, alla riflessione sul proprio lavoro: quali aspetti migliorare, quali da mantenere ecc.                                                                                                                                                                                                                                                                                                                                                                                                                                             |
| DP4: Promuovere processi di avanzamento della conoscenza a lungo termine                                 | Lo studio della teoria assume un nuovo valore perché base fondamentale per la costruzione di artefatti e strumenti utili agli studenti in prima persona.                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            Per verificare l’effettivo avanzamento della conoscenza è previsto, a metà corso, un test sugli argomenti teorici.                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                            Sia gli artefatti che il test e le correzioni di quest’ultimo entrano a far parte di un portfolio, diventando quindi visibili a un numero maggiore di persone, insieme alla riflessione di ogni studente sulle proprie conoscenze, sulle proprie competenze e sul percorso fatto durante il corso.                                                                                                                                                                                                                                                                                                                                |
| DP5: Promuovere la compenetrazione delle pratiche di conoscenza e degli artefatti tra le comunità        | Presentare in plenaria le comunicazioni e le registrazioni delle interviste permette ai vari gruppi di confrontarsi sulle pratiche messe in atto da altri, e di riflettere sulle proprie, migliorandole.                                                                                                                                                                                                                                                                                                                                                                                                                         |
| DP6: Fornire strumenti flessibili per sviluppare artefatti e pratiche                                    | Gli strumenti utilizzati sono: Moodle, per creare corsi all’interno dei quali gli studenti interagiscono durante le varie attività, piattaforme di comunicazione a distanza (Skype) o di istant messaging (Whatsapp, Chat di Facebook ecc) usate spontaneamente dagli studenti. Inoltre: videocamere per registrare le interviste e i focus group; programmi di videoscrittura e nvu (per la versione virtuale) per la costruzione del portfolio.                                                                                                                                                                                |

**Descrizione dettagliata dell’implementazione pedagogica**

**Informazioni generali**

**Livello educativo:** Laurea magistrale, primo anno (22 anni)

**Argomento**: Psicologia e Scuola

**Dominio della materia:** Psicologia e Scuola/Psicologia dell’Educazione/Psicologia dello sviluppo

**Durata:** 3 mesi

**Obiettivi di apprendimento**

*Contenuti*

Modelli teorici e casi emblematici in cui lo psicologo eroga la sua competenza professionale, con particolare attenzione al modello socio-costruttivista. Approfondimento e familiarizzazione con strumenti utili all’analisi e alla comprensione di diverse situazioni educative e sociali.

*Competenze*

Capacità di costruire ed utilizzare strumenti professionali diversi (focus group, discussioni, interviste) di cui servirsi in contesti educativi con adolescenti e adulti. Capacità di lavorare in gruppo.

**Preparazione prima del corso**

-   Attenta pianificazione degli argomenti del corso e dei materiali.

-   Preparazione degli spazi interattivi sulla piattaforma Moodle.

-   Suddivisione degli studenti in gruppi di lavoro.

-   Stesura di un calendario delle presentazioni in plenaria degli artefatti.

**Strumenti ICT**

Gli studenti hanno potuto interagire sia in aula, faccia a faccia, che on-line per mezzo di Moodle, piattaforma sulla quale sono stati aperti dei corsi separati per ciascun gruppo. Moodle è stato utilizzato soprattutto in fase di discussione e stesura delle interviste e dei focus group, sia per permettere agli studenti di confrontarsi, sia per consentire uno scambio di materiali tra gli stessi.

In ogni corso Moodle erano presenti:

-   uno spazio per le comunicazioni,

-   spazi forum dedicati alla discussione.

Gli studenti hanno inoltre utilizzato autonomamente Skype e programmi di istant messaging per comunicare a distanza.

**Programma e fasi di lavoro**

| **Modulo** | **Argomento**                                | **Artefatto**                                      | **Materiali e stimoli**                                                                |
|------------|----------------------------------------------|----------------------------------------------------|----------------------------------------------------------------------------------------|
| 1          | Psicologia e scuola                          | Presentazione Power Point su un capitolo del libro | Griglia criteri costruzione buona comunicazione                                        |
| 2          | Come si costruisce e realizza una intervista | Intervista ad un insegnante                        | Esempio di intervista da analizzare                                                    |
| 3          | Psicologia e scuola                          | Presentazione Power Point su un capitolo del libro | Critiche e feedback docente e colleghi su contenuti comunicazione e modo di presentare |
| 4          | Psicologia e scuola                          | Verifica formativa su argomenti dei libri di testo |                                                                                        |
| 5          | Come si costruisce e realizza un focus group | Focus Group su un tema libero                      | -   Sintesi caratteristiche Focus Group                                                
                                                                                                                                                                                                          
                                                                                                                  -   Confronto discussione- Focus Group                                                  |
| 6          | Realizzazione del proprio portfolio          | Portfolio                                          | -   Esempi di portfoli                                                                 
                                                                                                                                                                                                          
                                                                                                                  -   come utilizare nvu                                                                  |

**I compiti e le attività in ogni fase e come sono organizzati**

Il corso si compone di sei attività:

**Attività 1**

Presentazione di materiali utili a comprendere le caratteristiche proprie di una buona comunicazione. Scelta di un capitolo del libro e programmazione temporale delle comunicazioni ad opera degli studenti che si coordinano con la docente. Presentazione delle comunicazioni in plenaria e raccolta dei feedback dall’aula e dalla docente.

**Attività 2**

Viene mostrata agli studenti la trascrizione di una intervista ad un docente, con il compito di analizzarla e trovarne punti forti, errori, idee su come migliorarla. Successivamente anche per mezzo della discussione on-line i ragazzi costruiscono una scaletta di intervista che dovranno poi somministrare ad un insegnante mentre si riprendono.

La registrazione viene poi portata in aula e ciascuno studente deve mostrare inizio e fine intervista, migliore e peggiore intervento. Questi momenti della ripresa diventano oggetto di feedback da parte della docente e della classe.

**Attività 3**

I feedback e i commenti ricevuti dopo la prima diventano la base da cui partire per impostare la seconda comunicazione in plenaria. Gli studenti divisi in gruppi scelgono un capitolo da un secondo testo d’esame e, come nella prima attività, creano un calendario delle presentazioni. Il giorno stabilito ciascun gruppo presenta in plenaria la propria presentazione e raccoglie nuovamente i feedback di docente e colleghi. Generalmente la seconda comunicazione risulta essere nettamente migliore rispetto alla prima.

**Attività 4**

A metà corso viene somministrata agli studenti una prova di verifica sui contenuti teorici appresi durante la prima parte del corso, presentati nei libri di testo. Questa prova ha valutazione formativa e si dà la possibilità a ciascuno di colmare le proprie lacune correggendo le risposte sbagliate in modo esteso a distanza di qualche giorno dal momento della prima verifica.

**Attività 5**

Viene presentato del materiale che schematizza le caratteristiche di un Focus Group e la differenza tra quest’ultimo e una discussione.

Gli studenti si dividono in gruppi da tre e scelgono l’argomento e il target del loro Focus Group e, successivamente, ne costruiscono la scaletta che viene visionata e commentata dalla docente. Dopo aver apportato, se necessario, delle modifiche, si assegnano autonomamente i compiti di conduttore, osservatore e addetto alla ripresa del Focus e lo conducono con gruppi di minimo 6 persone.

L’inizio, la fine e il momento migliore e peggiore vengono mostrati alla classe e alla docente, e i gruppi raccolgono i feedback.

**Attività 6**

Ai ragazzi vengono mostrati esempi di portfoli cartacei prodotti dagli studenti degli anni precedenti. Decidono come impostare strutturalmente il proprio portfolio.

Un tutor mostra loro come utilizzare un programma per la creazione della versione digitale del portfolio.

Dopo averli costruiti, i ragazzi consegnano i portfoli alla docente, che li valuta in base alla completezza, al tipo di riflessione sul percorso fatto e alla capacità di lavorare in gruppo e dividersi il lavoro.

Le attività 2 e 3 si sovrappongono temporalmente: i ragazzi costruiscono la scaletta dell’intervista mentre preparano le seconde comunicazioni.

**Valutazione degli studenti**

Oltre a monitorare la presenza degli studenti in aula (al fine di avere un’idea dell’attivazione generata dalle attività proposte), si è deciso di fornire feedback al termine (o durante, se necessario) delle presentazioni dei prodotti in plenaria. Questi feedback hanno generato riflessione negli studenti sul lavoro svolto e supportato l’ideazione di strategie per migliorarsi (soprattutto nel caso delle comunicazioni).

La prova somministrata a metà corso ha ricevuto una valutazione formativa: ad ogni studente sono state indicate le risposte sbagliate alle domande, seguite poi da una correzione estesa delle stesse, dopo una rilettura autonoma dei libri di testo. Questo passaggio veniva poi riportato nel portfolio personale e dava la possibilità agli studenti di colmare le proprie lacune.

Quest’ultimo è stato valutato in base a tre dimensioni, con una votazione in trentesimi:

-   completezza,

-   articolazione della riflessione,

-   capacità di lavorare in gruppo e divisione del lavoro.

**Esperienze e suggerimenti per miglioramenti**

Esperienze di successo:

-   L’attivazione di tutti gli studenti frequentanti, motivati da attività pratiche.

-   Il riconoscimento di un accrescimento delle proprie competenze professionali e la riflessione positiva sul percorso fatto, testimoniata dal portfolio individuale.

Riflessione: Alcuni studenti lamentano i ritmi abbastanza serrati delle attività, tuttavia si ritiene che una diminuzione dei compiti non sarebbe funzionale all’accrescimento delle competenze professionali.
