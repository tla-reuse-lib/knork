<img src="images\ffc61d61727948d993274c67b88450124983fd24/media/image1.png" width="642" height="68" />

*Promoting Knowledge Practices in Education (KNORK) http://knork.info*

*The Re-use Library*

**Caso Pedagogico: Quattro passi nella storia (3° anno Scuola Superiore di Secondo Grado - Storia) \[4 steps in history / in Italian\]**

**Autore/i:** Annalisa Alicino, Mariangela Calvi, Roberto Diana

**Affiliazione/i:** ITIS Jannuzzi, Andria, Italy

**Data di pubblicazione:** 21.6.2016

**Il problema educativo**

Esigenza di coinvolgere gli studenti, di favorire una comprensione reale e un apprendimento duraturo delle discipline fondanti, di promuovere lo sviluppo di competenze meta.

**La soluzione**

Innovare la didattica attraverso l’interdisciplinarietà e l’uso delle tecnologie, rendendo gli studenti padroni del processo e coinvolgendoli in ogni fase grazie ad appropriati strumenti di comunicazione e condivisione di idee.

**Esperienze chiave**

Il gruppo dei docenti, avendo già maturato esperienze simili nei tanti anni di insegnamento e di utilizzo della multimedialità nella didattica, ha proceduto tenendo presente lo scenario pedagogico delineato all'inizio del progetto. Non si sono rese necessarie soluzioni alternative al percorso delineato in quanto il team dei docenti aveva una più che buona conoscenza della classe e ciò ha permesso di prevedere già dall'inizio alcuni comportamenti degli alunni stessi, un ottimo rapporto personale e professionale con i colleghi ed un adeguato atteggiamento relazionale e collaborativo con le tutor di progetto.

**Materiali e Link**

-   Sito web “Quattro passi nella storia”: [*http://www.quattropassinellastoria.it/*](http://www.quattropassinellastoria.it/)

**Come sono stati implementati i principi di disegno dell’approccio trialogico**

DP1: Organizzare attività attorno oggetti condivisi

Nell’incontro iniziale è stato proposto agli alunni l’oggetto interdisciplinare da realizzare (sito web) e in seguito sono state raccolte le impressioni, i suggerimenti e le proposte degli alunni sia in relazione alla definizione dei contenuti che alla loro organizzazione per temi e gruppi di lavoro. I ragazzi sono stati lasciati liberi di esprimere le proprie idee lasciando ampio spazio alla loro creatività ed alla loro capacità organizzativa. Il brain storming è stato elaborato sulla Lim e successivamente è stato condiviso sulla piattaforma Google Classroom.

DP2: Supportare l’integrazione dell’agentività e del lavoro personale e collettivo

I ragazzi hanno lavorato su specifici materiali e aspetti in ciascuna classe.

Intorno a questi nuclei di ricerca i ragazzi hanno lavorato organizzati per gruppi. Questi poi, organizzati al loro interno, hanno provveduto ad una funzionale ripartizione del lavoro di ricerca, archiviazione, stesura, rielaborazione, stesura finale. La modalità organizzativa è stata funzionale al materiale in esame ed al contesto comunicativo. Ogni gruppo ha poi condiviso quanto prodotto nelle diverse fasi in Classroom.

DP3: Enfatizzare lo sviluppo e la creatività tramite la trasformazione della conoscenza e la riflessione

Gli alunni hanno lavorato nel gruppo a seconda della specificità del tema.

Tutti hanno letto, analizzato e commentato le diverse tipologie testuali di pertinenza, infine realizzando ipertesti sull’argomento studiato;presentazioni multimediali; video-lezioni fruibili attraverso il sito web del progetto abbinato ad uno specifico canale youtube, mappe,percorsi fotografici debitamente commentati.

Inoltre hanno sviluppato un argomento loro affidato attraverso una ricerca bibliografica su testi (disponibili anche presso biblioteche comunali) ed hanno tratto spunto dai numerosi documenti presenti su internet. E ancora hanno ricercato dati numerici e rielaborato in termini statistici, mediante Excel, quanto trovato.

DP4: Promuovere processi di avanzamento della conoscenza a lungo termine

FASE COMUNE ALLE DUE CLASSI ED ALLE DIVERSE DISCIPLINE

Questa fase ha previsto due momenti:

● un momento di raccordo con l’altra classe che ha lavorato, su temi diversi, allo stesso progetto: il sito realizzato, sotto l’aspetto grafico, dovrà essere accattivante ma non dovrà imporre l’attenzione distogliendola dai contenuti.

● Un momento finale di riorganizzazione dei materiali nel sito.

In questa fase i gruppi si sono scomposti e ricomposti a seconda delle competenze e delle attitudini degli alunni (impaginazione, scelte grafiche, riorganizzazione dei materiali, controllo delle bozze …).

DP5: Promuovere la compenetrazione delle pratiche di conoscenza e degli artefatti tra le comunitàFASE COMUNE ALLE DUE CLASSI ED ALLE DIVERSE DISCIPLINE

Presentazione dell’oggetto didattico (sito web) alle diverse componenti della comunità scolastica. In questa fase i ragazzi sono stati ancor più protagonisti in quanto loro stessi, nel rispetto delle diverse competenze e sensibilità, hanno presentato il percorso didattico ai presenti. Presentazione, attraverso il sito web, delle attività svolte all’interno di ciascun gruppo di lavoro di ognuna delle due classi partecipanti. Infine, gli allievi hanno esplicitato alla comunità scolastica gli elementi caratterizzanti il progetto in termini di apporto culturale, rapporto tra pari ed interazione tra metodi di apprendimento classici e nuovi.

DP6: Fornire strumenti flessibili per sviluppare artefatti e pratiche

FASE COMUNE ALLE DUE CLASSI ED ALLE DIVERSE DISCIPLINE

IMPLEMENTAZIONE NEL PROPRIO INSEGNAMENTO:

● Google classroom

● You tube

● Sito web del progetto

● Siti istituzionali di ricerca documenti e dati

**Descrizione dettagliata dell’implementazione pedagogica**

**Popolazione(i) target:** alunni tra i 15 ed i18 anni

**N.° di studenti:** 23 (IIBM)

**N.° di studenti:** 21 (IIAM)

**Durata del corso:** Gennaio - Maggio

**N.° di ore per la didattica:**

**Italiano-storia:** 20 ore (una a settimana a partire da gennaio)

**Scienze Integrate- Fisica**: 16 ore (un'ora a settimana a partire da febbraio)

**Matematica**: 16 ore (un'ora a settimana o due ore consecutive ogni due settimane, a partire da febbraio)

**Strumenti ICT**

Nel corso sono stati utilizzati strumenti ICT come:

-   **LIM** – in situazioni di classe ove erano necessarie spiegazioni integrative del docente, ricerche on line funzionali a tutti i gruppi di lavoro, elaborazione di mappe …

-   **Google classroom** - archiviazione, diffusione interna, condivisione di materiali tra i gruppi di classe e di interclasse.

-   **FaceBook** – contatti **immediati** di informazione, scambio, condivisione dati.

-   **You tube** – ricerca di documenti multimediali ritenuti funzionali alla completezza del percorso di modulo (filmati di repertorio, spezzoni di film, brani musicali, testimonianze orali …).

-   **Macchine fotografiche e/o telecamere** per riprese video.

-   **Laboratorio di Informatica** – documentazione su motori di ricerca, condivisione e rielaborazione di materiale, utilizzo di Excel.

-   **Google Drive** – condivisione materiale con gli altri istituti e docenti della rete Knork.

**Obiettivi**

**Obiettivi di apprendimento**:

A conclusione del progetto l’alunno ha conseguito, totalmente o in parte, i seguenti obiettivi:

-   Saper lavorare in gruppo,

-   Sviluppare attitudine alla leadership,

-   Riconoscere e potenziare le proprie strategie di apprendimento,

-   Saper utilizzare le diverse “intelligenze” (visiva, uditiva, cinetica..),

-   Saper utilizzare peer-tutoring e peer-education come metodologie funzionali ad un “apprendimento facilitato”.

**Obiettivi di contenuto:**

A conclusione del progetto l’alunno ha appreso i seguenti contenuti:

-   Elementi di lingua e letteratura italiana:narrativa e poesia di poesia di guerra con particolare approfondimento delle opere di E. Lussu, G. Ungaretti, ed ai testi di anonimi (canzoni di guerra).

-   Elementi di storia politica (interventismo, neutralismo, stato degli Imperi centrali, schieramenti, fronti di guerra, il fronte italiano ( Carso, Asiago, Piave, Isonzo, Caporetto).

-   Elementi di storia evenemenziale (storia delle donne, trasporti, alimentazione,…).

-   Conoscenza e utilizzo corretto di morfologia e sintassi.

-   Elementi di geo-storia.

-   Codici segreti: origini della crittografia e sue importanti applicazioni, cifrari storici ( di Cesare, di Vigenere, di Polibio, la scitala lacedemonica) e applicazioni meccaniche durante la Grande Guerra.

-   Ricerca operativa: origini di tale disciplina e sue applicazioni durante la Grande Guerra.

-   I numeri della Grande Guerra: dati statistici su vari fenomeni della guerra (morti, feriti, spese militari) e rielaborazione- interpretazione mediante indici statistici (media, moda, mediana) con relative rappresentazioni grafiche.

-   Applicazioni della matematica nell'aviazione: concetti di goniometria e trigonometria nella scomposizione di forze coinvolte nel volo di un aereo e nel principio di funzionamento di dispositivi utili nell'aviazione ( telemetro, radar).

-   Applicazioni delle teorie della fisica classica al volo e alle macchine da guerra (concetto di portanza, angoli di attacco, fluidodinamica);

-   Approfondimento di teorie classiche semplici (principio di Archimede) e sua applicazione al volo di dirigibili;

-   Formulazione delle complesse teorie alla base della balistica (interna, intermedia, esterna, terminale e forense). In tali trattazioni si è tenuto conto delle effettive condizioni caratterizzanti il moto di un proiettile (atmosfera, attrito viscoso, energia di penetrazione, velocità limite).

**Obiettivi di relazione**:

A conclusione del progetto l’alunno ha appreso i seguenti obiettivi relazionali:

Rispettare

-   Le regole che il gruppo nella sua interezza si è dato.

-   Le regole interne (ruoli, compiti, incarichi …) ad ogni singolo sottogruppo.

-   I tempi del gruppo e del progetto.

-   Mezzi, strumenti e materiali.

Potenziare

-   La conoscenza del sé.

-   L’autostima.

-   La capacità di problem solving.

|                                                                                                        |                                                                                                       |                                                                                                       |
|--------------------------------------------------------------------------------------------------------|-------------------------------------------------------------------------------------------------------|-------------------------------------------------------------------------------------------------------|
| <img src="images\ffc61d61727948d993274c67b88450124983fd24/media/image2.png" width="108" height="87" /> | <img src="images\ffc61d61727948d993274c67b88450124983fd24/media/image3.png" width="66" height="69" /> | <img src="images\ffc61d61727948d993274c67b88450124983fd24/media/image4.png" width="66" height="45" /> |
|                                                                                                        |                                                                                                       | <img src="images\ffc61d61727948d993274c67b88450124983fd24/media/image5.png" width="69" height="43" /> |
|                                                                                                        | **ISTITUTO TECNICO INDUSTRIALE STATALE**                                                              
                                                                                                                                                                                                                 
                                                                                                          **“SEN. ONOFRIO JANNUZZI”**                                                                            |                                                                                                       |

**Specializzazioni: ELETTRONICA - INFORMATICA – MECCANICA E MECCATRONICA **

**Viale Gramsci, 40 - 76123 ANDRIA (BT) - Tel. Segreteria 0883/599941 - Tel. Presidenza/Fax 0883/594578 - C. F. 81006150726 **

**Email: batf060003@istruzione.it – PEC: batf060003@pec.istruzione.it – Web: [*www.itisandria.gov.it*](http://www.itisandria.gov.it/)**
