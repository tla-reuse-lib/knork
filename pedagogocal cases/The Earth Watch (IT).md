<img src="images\08942af7c399bac1e564fff9d4fa963aacd65e17/media/image1.png" width="624" height="65" />

*Promoting Knowledge Practices in Education (KNORK) http://knork.info*

<span id="_wfjhvt3hquw" class="anchor"></span>*The Re-use Library*

**Caso Pedagogico: L’orologio Terra (Liceo Scientifico, I anno - Scienze e Matematica) \[The Earth Watch / in Italian\]**

**Autore/i:** Paola Battistoni, Lucia Capasso Barbato

**Affiliazione/i:** Liceo “M. Montessori” \[High School “M. Montessori”, Italy\]

**Data di pubblicazione:** 21.6.2016

**Il problema educativo**

Lo scopo del progetto è rendere pratico uno studio che solitamente è slegato dall’osservazione dei fenomeni e dall’esperienza personale ed è, appunto, teorico e quindi non utile nel loro “mondo”. Sono coinvolte due prime classi del Liceo scientifico opzione scienze applicate, i cui studenti hanno un approccio allo studio prevalentemente teorico; forse a causa di impostazioni didattiche ancora tradizionali, gli stessi studenti sono poco abituati ad un lavoro di gruppo e a scelte di strategie nell’organizzazione dello studio individuale.

**La soluzione**

Per il progetto si costruiscono strumenti e modelli da utilizzare direttamente e da condividere con altre classi. La realizzazione pratica di un prodotto risponde alle finalità dello specifico indirizzo liceale e può attivare la capacità di lavorare in gruppo e stimolare la creatività finalizzata al raggiungimento di obiettivi condivisi.

**Esperienze chiave**

Il progetto è stato occasione di apprendimento non solo per gli studenti, ma anche per i docenti che hanno sperimentato modalità nuove di “tenere” la classe, hanno conosciuto e provato i diversi utilizzi delle tecnologie nella didattica e, infine, hanno confermato la convinzione dell’efficacia della collaborazione tra docenti.

Per contro, non è stato facile gestire la complessità del nuovo metodo con ragazzi di 14 anni, per nulla abituati a un uso educativo delle tecnologie e alle tecnologie in genere - eccezion fatta per whazzup. E’ stato impegnativo far loro rispettare le scadenze e aiutarli a sfruttare le potenzialità del nuovo metodo. D’altro canto, gli studenti hanno portato a termine il loro impegno, realizzando l’oggetto prefissato e sapendolo “difendere” e valorizzare in numerose occasioni di presentazione all’esterno. Fondamentali, durante le attività, gli interventi dei ricercatori o di esperti della materia, così come le visite guidate alla meridiana.

**Materiali e Link**

-   Poster presentato alla Final Conference di KNORK (Roma, 12 Gennaio 2016): [*http://knork.info/website/conference/*](http://knork.info/website/conference/)

**Come sono stati implementati i principi di disegno dell’approccio trialogico**

**DP1: Organizzare le attività attorno ad oggetti condivisi**

Dopo una rapida presentazione del progetto, in cui si è messo in evidenza l’importanza di un approccio diverso allo studio, si invitano degli esperti esterni per facilitare lo studio dei Moti della Terra a partire da osservazioni pratiche all’aperto con strumenti elementari (gnomone, l’acchiappa-raggi…).

Successivamente i ragazzi sono divisi in gruppi per la costruzione di strumenti di misura per valutare le altezze di oggetti non raggiungibili direttamente.(ipsometro), oppure per seguire il percorso del Sole ( teodolite).

**DP2: Supportare l’integrazione di rappresentazioni individuali e collettive**

Si invitano gli studenti ad aprire una casella di posta Gmail per condividere idee e materiali da sviluppare attraverso Google drive, facebook e altre piattaforme di comunicazione: in questo modo si vuole far capire che queste piattaforme possono essere utilizzate anche a scopo didattico e non solo ludico.

**DP3: Promuovere processi di avanzamento della conoscenza **

Considerando l’età degli studenti coinvolti nel progetto (14-15 anni), l’idea è di condurre i ragazzi a riconoscere strutture con una funzione utile per le attività quotidiane, come ad esempio la meridiana; questa, infatti, in passato aveva la funzione di scandire il tempo, stabilire date importanti per le funzioni religiose e organizzare le normali attività quotidiane. Inoltre questo lavoro serve ad implementare il bagaglio di conoscenze storico-artistiche.

Si creerà infine una Unità didattica da riutilizzare, come trasferimento di conoscenze ad altre classi dei prossimi anni.

**DP4: Enfatizzare lo sviluppo e la creatività attraverso la trasformazione e la riflessione**

Dopo aver interiorizzato l’aspetto teorico del Moto apparente del Sole con relativa analisi della Meridiana,ciascun gruppo svilupperà il manuale d’uso dello strumento, scegliendo le forme espressive a loro più congeniali. A questo riguardo si darà ampio spazio all’uso delle nuove tecnologie o a forme comunicative non testuali. Questa metodologia è supportata dall’idea che la conoscenza passa attraverso la manipolazione. fide Montessori.

Le scelte adottate saranno motivo di discussione tra tutti gli alunni.

**DP5: Promuovere l’ibridazione di pratiche di conoscenza e artefatti attraverso la comunità**

Le pratiche svolte per la realizzazione del progetto coinvolgeranno necessariamente varie “discipline” scolastiche in modo non convenzionale (ad esempio la compilazione del diario di bordo consente lo sviluppo di capacità di sintesi nel relazionare le attività svolte, l’uso di regole della geometria permette la comprensione del funzionamento di uno strumento di misura, ecc.).

**DP6: Fornire strumenti flessibili per lo sviluppo di artefatti e pratiche**

Piattaforme di condivisione per il brainstorming

Preparazione di un opuscolo finale, video-tutorial o fumetto...
