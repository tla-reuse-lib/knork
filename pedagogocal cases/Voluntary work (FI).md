<img src="images\19bdde7bfa507b3934d7ce766d08ab84debe90cc/media/image01.png" width="624" height="65" />

*Promoting Knowledge Practices in Education (KNORK) http://knork.info*

*The Re-use Library*

**Pedagoginen esimerkkitapaus: Vapaaehtoistoiminnan kurssi (psykologia, lukio) \[Voluntary work course / in Finnish\]**

**Kirjoittaja(t)**: Anu-Elina Vehviläinen

**Taustaorganisaatio(t)**: Helsingin medialukio \[Helsinki Media Arts Upper Secondary School, Finland\]

**Julkaisupäivä**: 21.4.2016

**Koulutuksen tai opetuksen ongelma**

Opiskelijoille halutaan tarjota kokonaiskuva vapaaehtoistoiminnan koko kirjoista ja linkittää aihe laajemmin ihmisoikeuksiin ilmiölähtöisesti linkittämällä se muiden oppiaineiden kursseihin, joissa tarkastellaan samaa ilmiötä eri näkökulmista.

**Ratkaisu**•

Toteutettu kurssi

-   ohjaa opiskelijoita perehtymään vapaaehtoistyöhön monikanavaisesti kartuttamalla tietoa, kokemuksia ja taitoja

-   lisää opiskelijan tietoja vapaaehtoistoiminnan laajuudesta ja ohjaa aktiiviseen kansalaisuuteen

-   tukee opiskelijoita jakamaan vapaaehtoistoiminnassa kokemaansa ja oppimaansa yhteisöllisesti ja julkisesti

**Kokemukset**

Opiskelijat antoivat erittäin positiivista palautetta kurssista. Yhteiseen tiedonrakenteluun sopivia digitaalisia työkaluja voisi käyttää enemmän ja opiskelijoiden pitäisi päästä itse jakamaan työnsä yhteiseen blogiin. Lisäksi toiminnallisuutta ja opiskelijoiden vastuuta kohteista voisi lisätä.

**Materiaalit ja linkit**

-   Medialukion Ihmisoikeudet-blogisivusto (toteutettu Bloggerilla): [*http://ihmisoikeudetmelu.blogspot.fi/p/taksvarkki-kios.html*](http://ihmisoikeudetmelu.blogspot.fi/p/taksvarkki-kios.html)

-   Kurssin toteutusta esittelevä posteri (pdf-muodossa): [*http://knork.info/website/wp-content/uploads/2016/04/Vapaaehtoistoiminta\_posteri\_ITK2016.pdf*](http://knork.info/website/wp-content/uploads/2016/04/Vapaaehtoistoiminta_posteri_ITK2016.pdf) (tehty ITK 2016 -konferenssissa KNORK-hankkeen tuloksia esittelevällä torille, ks. [*http://www.itk.fi/2016/ohjelma/tori/216*](http://www.itk.fi/2016/ohjelma/tori/216))

**Trialogisten suunnitteluperiaatteiden toteutuminen**

| *Suunnitteluperiaate*                                                                 | *Toteutuminen esimerkkitapauksessa*                                                                                                                                                                                                                                                          |
|---------------------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 1. Toiminnan organisoiminen yhteisesti kehitettävien kohteiden ympärille              | Yhteinen ideointi ja tiedonrakentelu hyvän elämän ja ihmisoikeuksien edistämiseksi, vapaaehtoistoiminnan kenttään tutustuminen, vierailukohteiden ja konkreettisen vapaaehtoistoiminnan suunnittelu.                                                                                         |
| 2.Henkilökohtaisen ja sosiaalisen tason yhteyden ja toimijuuden tukeminen             | Yhteiset vierailut ja yhteiset käytännön vapaaehtoistoiminnot sekä henkilökohtaiset vapaaehtoistoiminnot, perehtymistyö ja oppimispäiväkirja. Kokemusten ja taitojen jakaminen yhteisöllisesti.                                                                                              |
| 3. Asioiden kehittäminen eri tiedon muotojen vuorovaikutusta ja reflektiota tukemalla | Kokemusten ja tietojen jakaminen ja arviointi sekä suullisesti että digitaalisia työkaluja (tekstit, kuvat) käyttäen.                                                                                                                                                                        |
| 4. Pitkäjänteisen tiedonluomisen ja -kehittelyn prosessien edistäminen                | 7 viikon kurssin kokemukset vierailuista ja vierailijoista, konkreettisista vapaaehtoistehtävistä, perehtymistyön tutkimisesta ja haastatteluista jaettu ryhmissä ja sähköisesti sekä henkilökohtaisessa oppimispäiväkirjassa. Vapaaehtoistyön kentän laajuuden kartuttaminen tehty yhdessä. |
| 5. Tietokäytäntöjen “ristipölyty” eri kontekstien ja yhteisöjen välillä               | Kurssilla integroitiin yhteistyö järjestöihin vierailijoin, vierailuin ja osallistumisella vapaaehtoistyöhön, esim. SPR, PLAN, Pakolaisapu, Ev.lut. diakoniatyö, eläinsuojelu, MLL perhetyö. Jotkut opiskelijat jatkaneet vapaaehtoistoimintaa itsenäisesti.                                 |
| 6. Joustavat työvälineet tukemaan trialogista oppimista                               | Blogger, Fronter ja Facebook (suljettu ryhmä) kokemusten, perehtymistöiden ja kuvien jakoon sekä kurssin toiminnan julkiseen jakamiseen. Yhteinen tiedonrakentelu GoogleDrive.                                                                                                               |

**Yksityiskohtainen kuvaus pedagogisesta toteutuksesta**

**Taustatiedot**

Koulutusaste: Lukio

Aihe: Vapaaehtoistoiminnan kurssi (MED6), osa oppiaineita yhdistävää Ihmisoikeudet-ilmiötä

Oppiaine (oppiaineet): Psykologia

Kesto: 7 viikkoa

**Oppimistavoitteet**

Opiskelija tunnistaa, että vapaaehtoistoiminta on kansalaisaktiivisuutta sekä työtä ihmisoikeuksien edistämiseksi. Kurssintoimintaa ja tuotoksia jaetaan koulun Ihmisoikeudet-blogissa.

**Kurssia edeltävät valmistelut**

Vapaaehtoisjärjestöihin verkoston luominen vaatii opettajan etukäteisvalmistelua ja vierailijoiden, vierailujen ja vapaaehtoistoimintamahdollisuuksien aikatauluttamista

**Digitaaliset työvälineet**

Blogger, Fronter ja Facebook (suljettu ryhmä) kokemusten, perehtymistöiden ja kuvien jakoon sekä kurssin toiminnan julkiseen jakamiseen. Yhteinen tiedonrakentelu GoogleDrive:n työkaluilla.

**Aikataulu ja työvaiheet**

Kurssi aloitettiin yhteisellä ryhmäpohdinnalla hyvästä elämästä ja tiedonrakentelulla ihmisoikeuksien ja vapaaehtoistoiminnan välisestä yhteydestä.

Yhdessä rakennettiin käsitystä vapaaehtoistoiminnasta. Opiskelijat selvittivät internetistä eri vapaaehtoistoiminnan muotoja ja -järjestöjä, joihin kurssin aikana haluaisivat tutustua sekä yhdessä että itsekseen. Jokainen valitsi yksilö- tai parityönä järjestön, johon perehtyivät sekä verkkomateriaalin että haastattelujen kautta.

Kurssin aikana oli vierailijoita, vierailuja sekä käytännön vapaaehtois-toimintaa useiden vapaaehtoistoimintaa järjestävien tahojen kanssa, kuten SPR, MLL, PLAN, Pakolaisapu, ev.lut.seurakunta, HESY.

Käytännön vapaaehtoistoimintaa oli esim. maahanmuuttajien auttaminen suomi-opinnoissa, eläkeläisten juttuseura ja puutarha-apu, perhetapahtumassa vapaaehtoisena toimiminen, lipaskeräys koulussa ja ostoskeskuksissa, verenluovutukseen osallistuminen, kodittomien eläinten leikittäminen.

Opiskelijat työstivät kurssin aikana yhteistä toimintaa Facebookiin, omaa oppimispäiväkirjaansa sekä perehtymistyötään. Kurssin lopussa yhdessä täydennettiin vapaaehtoistoiminnan “karttaa”, esitettiin perehtymistyöt, jaettiin kokemuksia ja ymmärrystä vapaaehtoistoiminnan ja ihmisoikeuksien yhteydestä. Opettaja jakoi tietoa toiminnasta ja opiskelijoiden perehtymistöitä koulun Ihmisioikeudet-bloggeriin.

**Osallistujien suoriutumisen arviointi**

Osallistuminen (oppitunnit, vierailut, vapaaehtoistoiminnot, yksi itse hankittu), perehtymistyö, siitä suullinen esitys ja jakaminen sähköisesti, oppimispäiväkirja.

**Kokemukset ja parannusehdotukset**

-   Yhteistä tiedonrakentelua varten sopivia digitaalisia työkaluja on syytä käyttää enemmän, esim. Padlet, Todaysmeet, Popplet.

-   Opiskelijoiden pitää päästä itse jakamaan perehtymistyönsä koulun yhteiseen Bloggeriin.

-   Toiminnallisuutta ja opiskelijoiden vastuuta kohteista lisättävä.

Opiskelijoiden palaute kurssin vaikuttavimmista kokemuksista:

-   Kurssi oli kokonaisuudessaan tosi mukava ja antoisa, -&gt; vierailut, vierailijat, tapahtumat, tempaukset ...

-   Oli kiva tutustua erilaisten järjestöjen vapaaehtoistyöhön, joihin ei olisi välttämättä itse tutustunut.

-   Vaikuttavinta, kun on päässyt itse tekemään vapaaehtoistyötä.

-   Kaikki tekeminen esim. läksyhelppi maahanmuuttajille, vanhuksen luona käyminen ja perheiden lauantaitapahtuma.

-   Vaikuttavaa oli erilaisten ihmisten tarinat/kertomukset.

-   Vaikuttavinta on ollut vierailijoiden kertomukset ja positiivista vierailut mm. eläinsuojelussa ja juttutuokio eläkeläisten kanssa.

-   Todella opettavainen kurssi ja uskomattoman hieno kokemus.

-   Kurssi oli todella hyvin toteutettu ja olen todella kiitollinen siitä, että sain mahdollisuuden osallistua tällaiselle kurssille!


